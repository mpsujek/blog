---
title: Pierwszy wpis. - Trochę o początkach
date: 2018/06/28
---
Nigdy nie pisałem bloga, nie wiem od czego zacząć. Jestem Mateusz. Piszę ten wpis z plaży na Hawajach właśnie skończyłem pracę jest 17:01. Zaraz idę popływać a później na jakiś obiad. STOP… Taka wizualizacja. Teraz tak na serio. Jest 23:00. Godzinę temu położyłem wreszcie córkę spać, poszedłem zrobić zakupy, posprzątałem mieszkanie z zabawek i wreszcie usiadłem. Ciekawe jest dla mnie że dopiero teraz po pół roku pracy jako junior front-end developer dostrzegam jak bardzo cieszę się że pracuję już na tym stanowisku.

Na zmianę zdecydowałem się jak podczas rozmowy na weselu znajomej kolega powiedział - ucz się Javascriptu (pozdrawiam Artur). To był 1 sierpnia 2015 roku. Pracowałem już w branży IT jako tester manualny. Wiedziałem że chcę coś zmienić ale nie wiedziałem od czego zacząć. I tak czas leciał. Uczyłem się sam z kursów internetowych po omacku. Szukałem różnych instrukcji ale bez większych sukcesów. Kolega próbował pomagać jednak mój poziom wiedzy był za mały ( sorry Filip bardzo się starałeś i nigdy Ci tego nie zapomnę) w efekcie nasze spotkania nie były kontynuowane. Trochę straciłem nadzieję na to że będę mógł pisać kod.

Potem był kolejny przełom. Film na którym Prezydent Obama wychwala bootcampy, byłem oczarowany- pomyślałem że to coś dla mnie. Było jedno ale. Większość wymagała rzucenia pracy i podjęcia ryzyka że po miesiącu ktoś we mnie uwierzy. Moja żona znalazła taki który prowadził tryb weekendowy, natychmiast się zgłosiłem. Liczyłem na trudny test wstępny, rozmowę weryfikującą dlaczego i co mnie motywuje. Dostałem tylko informację że ok jestem zarejestrowany ( kasę przelać tutaj ;) ). Koniec. O samym bootcampie może napiszę w innym wpisie. Po pierwszych zajęciach urodziła mi się wyczekiwana córka więc życie nabrało dodatkowych kolorów :).

Skracając. Jestem tutaj. Po poszukiwaniach dostałem pracę jako junior frontend developer. Mogę powiedzieć sobie szczerze że to jest to co chciałbym robić. Czuję się z tym świetnie. Codzienne pisanie kodu jest czymś co sprawia mi ogromną przyjemność. Zwłaszcza że jeżeli chcę napisać coś w domu to robię to dopiero o takich godzinach jak teraz.

Ten wpis powstał dzięki WarsawJS gdyby nie ta grupa ludzi sądzę że nie pomyślałbym o blogu.

Nie wiem czy będą komentarze więc jeżeli Ci się podobało, chcesz rozwinięcia jakiegoś wątku, napisz komentarz lub odezwij się na slacku/linkedinie/facebooku

Pozdrawiam
MP

Chcesz pisać bloga ? Polecam ten wpis - https://piecioshka.pl/blog/2018/05/28/jak-zalozyc-bloga-korzystajac-z-hexo.html
