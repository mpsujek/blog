---
title: Skąd brać wiedzę o nowościach ?
date: 2018/07/04
---
W tym wpisie chciałbym przekazać moje źródła wiedzy które mi pomagają w byciu na bierząco z nowinkami z branży.


Jeżeli mam temat, który muszę szybko poznać albo dowiedzieć się czegoś.

Etapy poszukiwań:

1. Najczęściej gdy nie jestem czegoś pewny albo nie mam o tym pojęcia szukam w Google.
2. Jeżeli nie uzyskałem odpowiedzi na moje pytanie, sprawdzam czy dobrze napisałem hasło.
3. Jeżeli nie ma tego w Google, zaczynam panikować i pytam kolegę z biurka obok.
4. Jeżeli nie mam nikogo pod ręką, piszę do znajomych, jeszcze nigdy nie zawiedli :) (pozdrawiam wszystkich)


Jeżeli chodzi o bycie na bieżąco (bez hierarhii) :
* Metupy - spotkania na których dostajesz porcję wiedzy, możesz pogadać z nowo poznanymi ludźmi. Dowiedzieć się jak pracują co robią i co ich ostatnio zainteresowało. Mega wartościowe!
* Twitter - sam jestem zaskoczony jak wiele informacji trafia tam jako pierwsze.
* Podcasty - świetne na drogę do pracy, można posłuchać, trochę się dowiedzieć. Na szczęście większość ma jakieś notatki dzięki czemu można bez ponownego przesłuchiwania wrócić do tematu. Obecnie staram się słuchać regularnie Syntax.fm i Devtalk.
* Blogi! - dużo blogów - jak to opanować - kiedyś był Google Reads - brutalnie uśmiercony. Na jego miejsce wskoczyły wierne kopie - przesiadłem się wtedy na Feedly, który puchnie każdego dnia od kolejnych wpisów. Dlatego zamiast czytać na tej aplikacji interesujące mnie wpisy przerzucam do...
* Pocketa - kolejnej aplikacji, która pomaga w zapisywaniu treści. Tutaj istotne jest to żeby raz na jakiś czas się odciąć od internetu i przeczytać zaległe artykuły.
* https://news.ycombinator.com/ - raczej znana strona, na której tak jak na Twitterze, wrzucane są ciekawe nowinki. Zwykle dopiero dzień później można to samo znaleźć na innych stronach.
* Fora - ale tutaj to nie mam jakiegoś faworyta którego mógłbym wskazać. Może Wy macie ?
* Znajomi!
* No i pozostaje jeszcze Facebook. Mam z nim jednak taki problem, że wchodzę na chwilę zobaczyć co tam się dzieje na grupach i koniec. Zwykle koniec kończy się tym że przeglądam wpisy znajomych tracąc czas dlatego ciężko mi wskazać to źródło jako wartościowe.

To chyba tyle na ten wpis. Jeżeli masz jeszcze jakieś metody aby być na bieżąco daj mi znać, chętnie się dowiem.
